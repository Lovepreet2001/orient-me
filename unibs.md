Titolo di ammissione: 
Diploma di Scuola Secondaria Superiore

Durata del corso: 
3 anni (180 crediti)

Frequenza: 
Facoltativa
Obiettivi formativi specifici: 
Obiettivo generale del Corso di Laurea è quello di formare un professionista che opera in attività di progettazione, sviluppo ed esercizio di sistemi e applicazioni informatiche, con una formazione ingegneristica ad ampio spettro nel campo della progettazione e realizzazione di sistemi nei diversi settori dell'Ingegneria dell'Informazione. Il laureato in Ingegneria Informatica è in grado di utilizzare metodologie e tecnologie informatiche consolidate e correnti con capacità di lavoro pratico e sperimentale adeguate per affrontare e risolvere un ampio spettro di problemi applicativi; possiede inoltre gli strumenti cognitivi di base per sapere integrare sistemi e tecnologie informatiche in diversi ambiti applicativi. Le aree di competenza del laureato in Ingegneria Informatica coprono il progetto, la realizzazione e l’integrazione di sistemi hardware e software in diversi settori dell’Ingegneria dell’Informazione, con conoscenza approfondita di sistemi operativi, linguaggi di programmazione e impianti informatici, modelli, tecniche e metodi dell’ingegneria del software, principi e tecnologie per la modellazione, progettazione e gestione dei dati e delle informazioni.
Sbocchi professionali: 
Gli sbocchi professionali dell'ingegnere informatico sono aziende, enti ed istituti (pubblica amministrazione, finanza, industria, commercio ecc.) con necessità di progetto, sviluppo, integrazione, utilizzo di sistemi e applicazioni informatiche. Principali sbocchi occupazionali dell'ingegnere informatico sono: aziende operanti negli ambiti della produzione hardware e software; aziende per l'automazione e la robotica; imprese operanti nell'area dei sistemi informativi, delle reti di calcolatori e delle applicazioni web; imprese di servizi; servizi informatici della pubblica amministrazione; imprese elettroniche, elettromeccaniche e spaziali, in cui sono sviluppate funzioni di dimensionamento e realizzazione di impianti  per l'automazione che integrino componenti informatici; imprese di progettazione, produzione ed esercizio di sistemi e infrastrutture riguardanti l'acquisizione ed il trasporto delle informazioni e la loro utilizzazione in applicazioni telematiche.
Modalità di erogazione della didattica: tradizionale

Sede dell'attività didattica: Sede di Ingegneria, via Branze, 38, Brescia

Attività di supporto alla didattica: non previste
